<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
    <style type="text/css">
        *:not(input):not(textarea) {
            -webkit-user-select: none; /* disable selection/Copy of UIWebView */
            -webkit-touch-callout: none; /* disable the IOS popup when long-press on a link */
        }       
    </style>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <link rel="stylesheet" href="file:///android_asset/html/style.css" />
  <style type="text/css">
    p.p1 {margin: 0.0px 14.0px 0.0px 0.0px; text-align: center; font: 18.0px 'UKIJ Ekran'; color: #000000; -webkit-text-stroke: #000000}
    p.p2 {margin: 0.0px 14.0px 0.0px 0.0px; text-align: center; font: 16.0px 'UKIJ Ekran'; color: #000000; -webkit-text-stroke: #000000}
    p.p3 {margin: 0.0px 14.0px 0.0px 0.0px; text-align: center; font: 15.0px 'UKIJ Ekran'; color: #000000; -webkit-text-stroke: #000000}
    span.s1 {font-kerning: none; direction: ltr; unicode-bidi: embed}
    span.s2 {font-kerning: none}
  </style>
</head>
<body>
<p dir="rtl" class="p1"><span class="s1"> </span><span class="s2">يىراقتىن خەت</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">يېقىندا پوچتىچى ئەكەلدى بىر خەت،</span></p>
<p dir="rtl" class="p2"><span class="s2">يېزىلغان بەك يىراق بىر مەملىكەتتىن.</span></p>
<p dir="rtl" class="p2"><span class="s2">ئوقۇپ كۆرسەم تونۇش بىر كىمسە يازغان،</span></p>
<p dir="rtl" class="p2"><span class="s2">باياندۇر كۆز يېشى، ھەسرەت ۋە دەردتىن.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">1</span></p>
<p dir="rtl" class="p2"><span class="s2">...شۇ يەردە توختىماي ئەمدى سالامىم،</span></p>
<p dir="rtl" class="p2"><span class="s2">ئىشىت دوستۇم، ساڭا ئېيتاي كالامىم.</span></p>
<p dir="rtl" class="p2"><span class="s2">بەخت ئىزدەپ يىراقلاردا ساراڭدەك،</span></p>
<p dir="rtl" class="p2"><span class="s2">كېزىپ يۈردۈم شامال سوققان غازاڭدەك.</span></p>
<p dir="rtl" class="p2"><span class="s2">ماڭا نەدىكى قۇت(بەختۇ ئامەت)،</span></p>
<p dir="rtl" class="p2"><span class="s2">جىگەر پارە، چېكىپ دائىم مالامەت.</span></p>
<p dir="rtl" class="p2"><span class="s2">تالاي يىللار ئۆتۈپ كەتتى بېشىمدىن،</span></p>
<p dir="rtl" class="p2"><span class="s2">ئېتەكلەر قۇرۇماي ئىسسىق يېشىمدىن.</span></p>
<p dir="rtl" class="p2"><span class="s2">جاھاندا قالمىدى مەن تارتمىغان دەرد،</span></p>
<p dir="rtl" class="p2"><span class="s2">ھەمىشە ھەمراھىمدۇر دەردۇ ھەسرەت.</span></p>
<p dir="rtl" class="p2"><span class="s2">گاھى مەن پۇلمۇ تاپتىم، يولمۇ تاپتىم</span></p>
<p dir="rtl" class="p2"><span class="s2">ۋە ھەتتا يۈز تېپىپ "جاناب"ئاتالدىم.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">2</span></p>
<p dir="rtl" class="p2"><span class="s2">نېرى كەتمەس كۆزۈمدىن بالا چاغدا،</span></p>
<p dir="rtl" class="p2"><span class="s2">پاكار سوقما تاملىق گۈللۈك باغدا</span></p>
<p dir="rtl" class="p2"><span class="s2">ئېچىلغان خۇش پۇراق غۇنچە-چېچەكلەر،</span></p>
<p dir="rtl" class="p2"><span class="s2">چېچەكلىكتە ئۇچقان گۈل كېپىنەكلەر.</span></p>
<p dir="rtl" class="p2"><span class="s2">ئېسىمدە بىللە ئۆسكەن ئاشۇ مەلە،</span></p>
<p dir="rtl" class="p2"><span class="s2">پادا باققاچ يېشىل چىملىقتا بىللە</span></p>
<p dir="rtl" class="p2"><span class="s2">يالىڭاچ چۆمۈلۈپ ئۆستەڭدە ئويناپ،</span></p>
<p dir="rtl" class="p2"><span class="s2">يېتىپ قۇملۇقتا تەننى كۈلگە قاقلاپ،</span></p>
<p dir="rtl" class="p2"><span class="s2">بۇلاق سۇلىرىغا نان چىلاپ بىز</span></p>
<p dir="rtl" class="p2"><span class="s2">قاقاقلاپ، تالىشىپ يېگەن چېغىمىز...</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">ئېسىمدە چۇرقىراپ بىز "ۋاللەي"ئويناپ،</span></p>
<p dir="rtl" class="p2"><span class="s2">كېيىكتەك سەكرىشىپ ئۆلەڭنى بويلاپ،</span></p>
<p dir="rtl" class="p2"><span class="s2">يۈگەنسىز تاڭ كەبى ئۆتكەن گۆدەكلىك،</span></p>
<p dir="rtl" class="p2"><span class="s2">غەمۇ ئەندىشىسىز ئۆتكەن گۆدەكلىك.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">كۆزۈمدىن نېرى كەتمەس شۇ زامانلار،</span></p>
<p dir="rtl" class="p2"><span class="s2">ئېتىز – قىرلاردىكى چەللە باراڭلار.</span></p>
<p dir="rtl" class="p2"><span class="s2">ۋە لېكىن نېمىدۇر بىرنېمەم كەم،</span></p>
<p dir="rtl" class="p2"><span class="s2">تېشىم كۈلگەن بىلەن كۆڭلۈم چېكەر غەم.</span></p>
<p dir="rtl" class="p2"><span class="s2">يېيىلسا نازۇ نېمەت داستىخانىم،</span></p>
<p dir="rtl" class="p2"><span class="s2">نېچۈكتۇر سىرقىرار جان، ئۇستىخانىم.</span></p>
<p dir="rtl" class="p2"><span class="s2">يېتەر يادىمغا شۇئان قوۋم-قېرىنداش،</span></p>
<p dir="rtl" class="p2"><span class="s2">كۆزۈمگە لىق تولۇپ تەكرار ئىسسىق ياش.</span></p>
<p dir="rtl" class="p2"><span class="s2">كېلەر ئەسكە ئۆتمۈش بىر رىۋايەت:</span></p>
<p dir="rtl" class="p2"><span class="s2">سۇلايمان ئىچمىگەن سۇدىن ھېكايەت.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">يېشىل قارىغاي، ئېگىز تاغلار، ئېدىرلار،</span></p>
<p dir="rtl" class="p2"><span class="s2">چىمەنگە پۈركىنىپ ياتقان شۇ قىرلار؛</span></p>
<p dir="rtl" class="p2"><span class="s2">چۇرۇقلاپ تولغىنىپ ئاققان ئېرىقلار،</span></p>
<p dir="rtl" class="p2"><span class="s2">ئىرغاڭلاپ ئېتىزدا بۇغداي-تېرىقلار؛</span></p>
<p dir="rtl" class="p2"><span class="s2">بۇغا بىرلەن مارال جۈپ-جۈپى بىرلە،</span></p>
<p dir="rtl" class="p2"><span class="s2">غاز، ئۆردەك ۋە كەكلىك ئۆز توپى بىرلە</span></p>
<p dir="rtl" class="p2"><span class="s2">تاماشا ئەيلىگەن شۇ دالا-تۈزلەر،</span></p>
<p dir="rtl" class="p2"><span class="s2">شۇ تۈزلەڭدە سوزۇلغان كەڭرى بوزلار؛</span></p>
<p dir="rtl" class="p2"><span class="s2">يېيىلغان مال تولا يايلاق ۋە ئوتلاق،</span></p>
<p dir="rtl" class="p2"><span class="s2">قوش ئەمچەكلەر ئېمىپ قوزا ۋە تايچاق؛</span></p>
<p dir="rtl" class="p2"><span class="s2">ئىدى ھۆسنى بىلەن زەپمۇ دىلئارام،</span></p>
<p dir="rtl" class="p2"><span class="s2">نېسىپ بولغايمۇ ئاندا ماڭا ئارام؟</span></p>
<p dir="rtl" class="p2"><span class="s2">چېلىنغاندەك بوۋاي قەمبەر دۇتارى،</span></p>
<p dir="rtl" class="p2"><span class="s2">قوشۇلغاندەك يەنە قەشقەر ساتارى.</span></p>
<p dir="rtl" class="p2"><span class="s2">سەھەر بۇلبۇلى ناۋاسى ئەۋج ئالغان،</span></p>
<p dir="rtl" class="p2"><span class="s2">ۋىچىرلاپ قارلىغاچ ۋە قارا قۇشقاچ.</span></p>
<p dir="rtl" class="p2"><span class="s2">قاناتلان، سەنمۇ ئۇچ دەيتتى پىچىرلاپ،</span></p>
<p dir="rtl" class="p2"><span class="s2">قالاتتىم زوقلىنىپ، جېنىم تېپىرلاپ.</span></p>
<p dir="rtl" class="p2"><span class="s2">سېغىندىم ئاشۇلارنى، بەك سېغىندىم،</span></p>
<p dir="rtl" class="p2"><span class="s2">كېسەللىكتەك بىلىنمەكتە سېغىنچىم.</span></p>
<p dir="rtl" class="p2"><span class="s2">نېسىۋەم بارمىدۇ كۆرمەككە قايتا،</span></p>
<p dir="rtl" class="p2"><span class="s2">ئۆمۈرنىڭ ئاخىرىدا بولسىمۇ تا.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">3</span></p>
<p dir="rtl" class="p2"><span class="s2">مېنى سورىساڭ، پىراقتا سارغىيىمەن،</span></p>
<p dir="rtl" class="p2"><span class="s2">كۈنۈم ياخشى، لېكىن مۇندا غېرىبمەن.</span></p>
<p dir="rtl" class="p2"><span class="s2">نە جان دوست-سىردىشىم، نە ھەمراھىم بار،</span></p>
<p dir="rtl" class="p2"><span class="s2">ئىچىم پۇشقاندا نە مۇڭداشقىلى يار.</span></p>
<p dir="rtl" class="p2"><span class="s2">قەيەردە توي-تۆكۈن، مەشرەب ناۋاسى،</span></p>
<p dir="rtl" class="p2"><span class="s2">ھېيت-ئايەم كۈنلىرى ناغرا ساداسى!</span></p>
<p dir="rtl" class="p2"><span class="s2">قەيەردە باشقا چۈشسە بىر پالاكەت،</span></p>
<p dir="rtl" class="p2"><span class="s2">كۆڭۈل ئېيتىدىغان يارۇ جامائەت!</span></p>
<p dir="rtl" class="p2"><span class="s2">مانا پەرزەنتلىرىمۇ بويىغا يەتتى،</span></p>
<p dir="rtl" class="p2"><span class="s2">ۋە ھەتتا بەزىسىنىڭ ۋاقتى ئۆتتى.</span></p>
<p dir="rtl" class="p2"><span class="s2">قېنى لايىق كېلىن ياكى كۈيئوغلۇم؟</span></p>
<p dir="rtl" class="p2"><span class="s2">ئېچىلمايدۇ شۇڭا غەمخانە كۆڭلۈم.</span></p>
<p dir="rtl" class="p2"><span class="s2">قەيەردە ئانا تىل مەكتىپى، دەرسى،</span></p>
<p dir="rtl" class="p2"><span class="s2">ۋەتەننىڭ ئەنئەنە پارلاق مىراسى؟</span></p>
<p dir="rtl" class="p2"><span class="s2">ئۆزۈم باشقا، بالام باشقا بىر ئىقلىم،</span></p>
<p dir="rtl" class="p2"><span class="s2">تىلى ھەم باشقىچە، ھەيرەتتە ئەقلىم!</span></p>
<p dir="rtl" class="p2"><span class="s2">ئۇنىڭ ئۈستىگە بىر كۈن يەتسە سائەت،</span></p>
<p dir="rtl" class="p2"><span class="s2">ئۆمۈرنىڭ كوزىسى سۇنغۇسى ئەلۋەت.</span></p>
<p dir="rtl" class="p2"><span class="s2">قالارمۇ سۆڭىكىم شۇ ياقا يۇرتتا،</span></p>
<p dir="rtl" class="p2"><span class="s2">قوشۇلماستىن ۋەتەننىڭ تۇپرىقىغا.</span></p>
<p dir="rtl" class="p2"><span class="s2">شۇ غەملەر ئىچرە جان دائىم بىئارام</span></p>
<p dir="rtl" class="p2"><span class="s2">ئۆتەر ھەسرەت ئىچىدە، ئەي دىلئارام.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">4</span></p>
<p dir="rtl" class="p2"><span class="s2">شۇڭا يازدىم ساڭا خەت، كۆزدە ياشىم،</span></p>
<p dir="rtl" class="p2"><span class="s2">مۇرۇۋەت قىل ماڭا دوستۇم، قاياشىم.</span></p>
<p dir="rtl" class="p2"><span class="s2">ئەۋەتكىن ماڭا ئازراق توپا-تۇپراق،</span></p>
<p dir="rtl" class="p2"><span class="s2">يەنە بىر تال غازاڭ ۋە ياكى ياپراق.</span></p>
<p dir="rtl" class="p2"><span class="s2">قىلاي مەن تۇتىيا ھازىر كۆزۈمگە،</span></p>
<p dir="rtl" class="p2"><span class="s2">تەسەللى بولغۇسى شۇ ئۆز-ئۆزۈمگە.</span></p>
<p dir="rtl" class="p2"><span class="s2">ئەگەر ئۆلسەم لەھەتكە بىللە قويسۇن،</span></p>
<p dir="rtl" class="p2"><span class="s2">ۋەتەن تۇپراقىغا تېنىم قوشۇلسۇن.</span></p>
<p dir="rtl" class="p2"><span class="s2">ئۈمىدسىزلىك، لېكىن ئۇ پەيلى شەيتان،</span></p>
<p dir="rtl" class="p2"><span class="s2">ئەجەبمەس ماڭا ھەم تېپىلسا ئىمكەن.</span></p>
<p dir="rtl" class="p2"><span class="s2">ئىشىتسەم ھەر تەرەپتىن غايىبانە،</span></p>
<p dir="rtl" class="p2"><span class="s2">تولا ياخشى بولۇپ قاپتۇ زامانە.</span></p>
<p dir="rtl" class="p2"><span class="s2">ھەرەمنى ئالتە رەت قىلدىم زىيارەت،</span></p>
<p dir="rtl" class="p2"><span class="s2">ئەگەر يەتتىنچىسىگە بولسا پۇرسەت.</span></p>
<p dir="rtl" class="p2"><span class="s2">قىلۇرمەن ئۆز ۋەتەننى سەجدىگاھىم،</span></p>
<p dir="rtl" class="p2"><span class="s2">سۈرۈپ تۇپراقىنى كۆزۈمگە دائىم...</span></p>
<p dir="rtl" class="p2"><span class="s1"> </span></p>
<p dir="rtl" class="p3"><span class="s2">1983-يىل نويابىر، ئۈرۈمچى</span></p>
</body>
</html>
