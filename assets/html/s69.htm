<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
    <style type="text/css">
        *:not(input):not(textarea) {
            -webkit-user-select: none; /* disable selection/Copy of UIWebView */
            -webkit-touch-callout: none; /* disable the IOS popup when long-press on a link */
        }       
    </style>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <link rel="stylesheet" href="file:///android_asset/html/style.css" />
  <style type="text/css">
    p.p1 {margin: 0.0px 14.0px 0.0px 0.0px; text-align: center; font: 18.0px 'UKIJ Ekran'; color: #000000; -webkit-text-stroke: #000000}
    p.p2 {margin: 0.0px 14.0px 0.0px 0.0px; text-align: center; font: 16.0px 'UKIJ Ekran'; color: #000000; -webkit-text-stroke: #000000}
    p.p3 {margin: 0.0px 14.0px 0.0px 0.0px; text-align: center; font: 15.0px 'UKIJ Ekran'; color: #000000; -webkit-text-stroke: #000000}
    p.p4 {margin: 0.0px 0.0px 0.0px 0.0px; text-align: justify; font: 16.0px Calibri; color: #000000; -webkit-text-stroke: #000000}
    span.s1 {font-kerning: none; direction: ltr; unicode-bidi: embed}
    span.s2 {font-kerning: none}
  </style>
</head>
<body>
<p dir="rtl" class="p1"><span class="s1"> </span><span class="s2">ياڭرات ۋەتەن مۇقامىنى</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">ئەي سازىم، سازلان بۈگۈن، سازلان يەنە سەن ياخشىراق،</span></p>
<p dir="rtl" class="p2"><span class="s2">تۇغسا چولپان، كۈلسە گۈلشەن، مەن نېچۈن ئېيتماي قوشاق!</span></p>
<p dir="rtl" class="p2"><span class="s2">ياق ئەنە كۈلمەكتە بوغدا، مەڭزىدە گۈل جىلۋىسى،</span></p>
<p dir="rtl" class="p2"><span class="s2">ھەر سەھەر ئالتۇن شەپەقتىن چېچىلىپ سانسىز باشاق.</span></p>
<p dir="rtl" class="p2"><span class="s2">تاڭ بىلەن چىللاپ گۈدۈك كەلگۈسىدىن ئېيتىسا خەۋەر،</span></p>
<p dir="rtl" class="p2"><span class="s2">خۇشلۇقۇڭ سىغماس تېنىڭگە، گېپىڭگە سالساڭ قۇلاق.</span></p>
<p dir="rtl" class="p2"><span class="s2">قوش ئۈنۈڭنى ئەل كۈيىگە، بول دېڭىزنىڭ تامچىسى،</span></p>
<p dir="rtl" class="p2"><span class="s2">شارقىراپ ئاققايمۇ دەريا، بولمىسا سانسىز بۇلاق.</span></p>
<p dir="rtl" class="p2"><span class="s2">خۇش بولار ئانا ۋەتەن، داۋان ئېشىپ ماڭغاندا ئەل،</span></p>
<p dir="rtl" class="p2"><span class="s2">سوڭغى نارنىڭ بوينىدا بولسام ئەگەر بىر قوڭغۇراق.</span></p>
<p dir="rtl" class="p2"><span class="s2">نەقەدەر زور بەخت ماڭا ئۇزۇن سەپەر مەنزىلىدە،</span></p>
<p dir="rtl" class="p2"><span class="s2">بىر قاتار مەشئەل ئارا بولالىسام بىر شام-چىراق.</span></p>
<p dir="rtl" class="p2"><span class="s2">كاشكى جان بىر باغ ئوتۇنغا ئەرزىسە ئارمان نېمە،</span></p>
<p dir="rtl" class="p2"><span class="s2">ۋەتىنىم گۈلخانىدا يانسام چاراسلاپ تا ئاداق.</span></p>
<p dir="rtl" class="p2"><span class="s2">ئەي سازىم، ئەۋجىڭ بىلەن ياڭرات ۋەتەن مۇقامىنى،</span></p>
<p dir="rtl" class="p2"><span class="s2">ئەمدى تەگمەس ئەل كۈيىنى كۈيلىسەڭ باشقا تاياق.</span></p>
<p dir="rtl" class="p2"><span class="s1"> </span></p>
<p dir="rtl" class="p3"><span class="s2">1979-يىل 10-نويابىر، ئۈرۈمچى</span></p>
<p dir="rtl" class="p2"><span class="s1"> </span></p>
<p class="p4"><span class="s2"> </span></p>
</body>
</html>
