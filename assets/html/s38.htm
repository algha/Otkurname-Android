<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
    <style type="text/css">
        *:not(input):not(textarea) {
            -webkit-user-select: none; /* disable selection/Copy of UIWebView */
            -webkit-touch-callout: none; /* disable the IOS popup when long-press on a link */
        }       
    </style>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <link rel="stylesheet" href="file:///android_asset/html/style.css" />
  <style type="text/css">
    p.p1 {margin: 0.0px 14.0px 0.0px 0.0px; text-align: center; font: 18.0px 'UKIJ Ekran'; color: #000000; -webkit-text-stroke: #000000}
    p.p2 {margin: 0.0px 14.0px 0.0px 0.0px; text-align: center; font: 16.0px 'UKIJ Ekran'; color: #000000; -webkit-text-stroke: #000000}
    span.s1 {font: 16.0px 'UKIJ Ekran'; font-kerning: none; direction: ltr; unicode-bidi: embed}
    span.s2 {font-kerning: none}
    span.s3 {font-kerning: none; direction: ltr; unicode-bidi: embed}
  </style>
</head>
<body>
<p dir="rtl" class="p1"><span class="s1"> </span><span class="s2">ياشلىق</span></p>
<p dir="rtl" class="p2"><span class="s2"> </span></p>
<p dir="rtl" class="p2"><span class="s2">ياشلىق چېغىم-گۈل بېغىم،</span></p>
<p dir="rtl" class="p2"><span class="s2">قەدرى ئۇلۇغ بىر چېغىم.</span></p>
<p dir="rtl" class="p2"><span class="s2">ھەيۋىتىم ھەم سۆلىتىم،</span></p>
<p dir="rtl" class="p2"><span class="s2">ھەم يۆلەنچىم، زور تېغىم.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">ياشلىق، تىرىش زامان شۇ،</span></p>
<p dir="rtl" class="p2"><span class="s2">بىلمەك-قۇتلۇق نىشان شۇ.</span></p>
<p dir="rtl" class="p2"><span class="s2">بىلىم تاپماي قۇتۇلۇش</span></p>
<p dir="rtl" class="p2"><span class="s2">ھېچبولمىغان خىيال ئۇ.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">بىلمەكنىڭ چېغى ياشلىق،</span></p>
<p dir="rtl" class="p2"><span class="s2">ئىلھامنىڭ بېغى ياشلىق.</span></p>
<p dir="rtl" class="p2"><span class="s2">ھاياتىڭ بىر قاچا سۈت،</span></p>
<p dir="rtl" class="p2"><span class="s2">قايمىقى، يېغى ياشلىق.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">بىلمەك – ئەرنىڭ زور ئىشى،</span></p>
<p dir="rtl" class="p2"><span class="s2">پەرق قىلىنماس ئەر تېشى.</span></p>
<p dir="rtl" class="p2"><span class="s2">ھېچكىم سېنى يەكلىمەس،</span></p>
<p dir="rtl" class="p2"><span class="s2">بىلىك يۇرتى ئۆركىشى.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">بىلەي دېسەڭ، بىلىك كۆپ،</span></p>
<p dir="rtl" class="p2"><span class="s2">ھاياتىڭدا بىتىك كۆپ.</span></p>
<p dir="rtl" class="p2"><span class="s2">ئەگەر غەيرەت قىلمىساڭ،</span></p>
<p dir="rtl" class="p2"><span class="s2">بىر ھەرپمۇ بىلىك يوق...</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">"ئۇزغان ئۆمۈر-ئاتقان ئوق"،</span></p>
<p dir="rtl" class="p2"><span class="s2">ياشلىق كېتىپ قايتقان يوق.</span></p>
<p dir="rtl" class="p2"><span class="s2">پەيغەمبەرمۇ، سۇلتانمۇ</span></p>
<p dir="rtl" class="p2"><span class="s2">تاغدەك ئۆمۈر تاپقان يوق.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">قۇياش پاتسا مەغرىبتىن،</span></p>
<p dir="rtl" class="p2"><span class="s2">تۇغۇر ئەتە مەشرىقتىن.</span></p>
<p dir="rtl" class="p2"><span class="s2">ياشلىق كېتىپ بىر يولى،</span></p>
<p dir="rtl" class="p2"><span class="s2">قايمىغان ھېچ تارىختىن.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">كۆكلەم كېتىپ كەلگەن بار،</span></p>
<p dir="rtl" class="p2"><span class="s2">جانان ئىستەپ سۆيگەن بار.</span></p>
<p dir="rtl" class="p2"><span class="s2">كەتكەچ ياشلىق ئارقىدىن</span></p>
<p dir="rtl" class="p2"><span class="s2">كىم قوغلىشىپ يەتكەن بار؟</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">كۈزدە غازاڭ بولغان گۈل</span></p>
<p dir="rtl" class="p2"><span class="s2">كۆكلەمدە قۇچار بۇلبۇل.</span></p>
<p dir="rtl" class="p2"><span class="s2">ئارچا ياغىچى كۆيسە،</span></p>
<p dir="rtl" class="p2"><span class="s2">كۈل قالارىن ئوبدان بىل.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">"قۇتادغۇ"نى پۈتكەن "خاس"،</span></p>
<p dir="rtl" class="p2"><span class="s2">بىلىكتىن تاپتى ئاساس.</span></p>
<p dir="rtl" class="p2"><span class="s2">بىلىكتىن مەھرۇم كىشى</span></p>
<p dir="rtl" class="p2"><span class="s2">ئوچۇق كوردۇر ھەمدە گاس.</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">ئۆگەن ياشلىق، چېلىشقىن،</span></p>
<p dir="rtl" class="p2"><span class="s2">بىلىك تېغىغا ياماشقىن.</span></p>
<p dir="rtl" class="p2"><span class="s2">بىر يىقىلساڭ، بىر قوپۇپ،</span></p>
<p dir="rtl" class="p2"><span class="s2">ھاياتقا كەڭ يول ئاچقىن!</span></p>
<p dir="rtl" class="p2"><span class="s3"> </span></p>
<p dir="rtl" class="p2"><span class="s2">1947-يىل 2-ئۆكتەبىر، ئۈرۈمچى</span></p>
</body>
</html>
