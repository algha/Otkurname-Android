<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
    <style type="text/css">
        *:not(input):not(textarea) {
            -webkit-user-select: none; /* disable selection/Copy of UIWebView */
            -webkit-touch-callout: none; /* disable the IOS popup when long-press on a link */
        }       
    </style>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <link rel="stylesheet" href="file:///android_asset/html/style.css" />
  <style type="text/css">
    p.p1 {margin: 0.0px 14.0px 0.0px 0.0px; text-align: center; font: 18.0px 'UKIJ Ekran'; color: #000000; -webkit-text-stroke: #000000}
    p.p2 {margin: 0.0px 14.0px 0.0px 0.0px; text-align: center; font: 16.0px 'UKIJ Ekran'; color: #000000; -webkit-text-stroke: #000000}
    span.s1 {font-kerning: none}
    span.s2 {font: 16.0px Arial; font-kerning: none}
  </style>
</head>
<body>
<p dir="rtl" class="p1"><span class="s1"> يىراقتىن خەت</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s1">يېقىندا پوچتىكەش ئېپ كەلدى بىر خەت .</span></p>
<p dir="rtl" class="p2"><span class="s1">يېزىلغان بەك يىراق بىر مەملىكەتتىن.</span></p>
<p dir="rtl" class="p2"><span class="s1">ئوقۇپ كۆرسەم تونۇش بىر كىمسە يازغان،</span></p>
<p dir="rtl" class="p2"><span class="s1">باياندۇر كۆز يېشى ، ھەسرەت ۋە دەردتىن.</span></p>
<p dir="rtl" class="p2"><span class="s1">1</span></p>
<p dir="rtl" class="p2"><span class="s1">شۇ يەردە توختىتاي ئەمدى سالامىم،</span></p>
<p dir="rtl" class="p2"><span class="s1">ئىشىت دوستۇم، ساڭا ئېيتاي كالامىم.</span></p>
<p dir="rtl" class="p2"><span class="s1">بەخت ئىزلەپ يىراقلاردا ساراڭدەك،</span></p>
<p dir="rtl" class="p2"><span class="s1">كېزىپ يۈردۈم شامال سوققان غازاڭدەك.</span></p>
<p dir="rtl" class="p2"><span class="s1">ماڭا نەدىكى قۇت(بەختۇ ئامەت)،</span></p>
<p dir="rtl" class="p2"><span class="s1">جىگەر پارە، چېكىپ دائىم مالامەت.</span></p>
<p dir="rtl" class="p2"><span class="s1">تالاي يىللار ئۆتۈپ كەتتى بېشىمدىن.</span></p>
<p dir="rtl" class="p2"><span class="s1">ئېتەكلەر قۇرۇماي ئىسىق يېشىمدىن.</span></p>
<p dir="rtl" class="p2"><span class="s1">جاھاندا قالمىدى مەن تارتمىغان دەرد،</span></p>
<p dir="rtl" class="p2"><span class="s1">ھەمىشە ھەمراھىمدۇر دەردۇ ھەسرەت.</span></p>
<p dir="rtl" class="p2"><span class="s1">گاھى مەن پۇلمۇ تاپتىم، يولمۇ تاپتىم</span></p>
<p dir="rtl" class="p2"><span class="s1">ۋە ھەتتا يۈز تېپىپ «جاناب» ئاتالدىم.</span></p>
<p dir="rtl" class="p2"><span class="s1">2</span></p>
<p dir="rtl" class="p2"><span class="s1">نېرى كەتمەس كۆزۈمدىن بالا چاغدا،</span></p>
<p dir="rtl" class="p2"><span class="s1">پاكار سوقما تاملىق گۈللۈك باغدا</span></p>
<p dir="rtl" class="p2"><span class="s1">ئېچىلغان خۇش پۇراق غۇنچە- چېچەكلەر،</span></p>
<p dir="rtl" class="p2"><span class="s1">چېچەكلىكتە ئۇچقان گۈل كېپىنەكلەر.</span></p>
<p dir="rtl" class="p2"><span class="s1">ئېسىمدە بىللە ئۆسكەن ئاشۇ مەلە،</span></p>
<p dir="rtl" class="p2"><span class="s1">پادا باققاچ يېشىل چىملىقتا بىللە.</span></p>
<p dir="rtl" class="p2"><span class="s1">يالاڭغاچ چۆمۈلۈپ ئۆستەڭدە ئويناپ،</span></p>
<p dir="rtl" class="p2"><span class="s1">يېتىپ قۇملۇقتا تەننى كۈنگە قاقلاپ،</span></p>
<p dir="rtl" class="p2"><span class="s1">بۇلاق سۇلىرىغا نان چىلاپ بىز</span></p>
<p dir="rtl" class="p2"><span class="s1">قاقاقلاپ، تالىشىپ يېگەن چېغىمىز.....</span></p>
<p dir="rtl" class="p2"><span class="s1">ئېسىمدە چۇرقىراپ بىز «ۋەللەي» ئۇيناپ،</span></p>
<p dir="rtl" class="p2"><span class="s1">كېيىكتەك سەكرىشىپ، ئۆلەڭنى بويلاپ،</span></p>
<p dir="rtl" class="p2"><span class="s1">يۈگەنسىز تاي كەبى ئۆتكەن گۆدەكلىك،</span></p>
<p dir="rtl" class="p2"><span class="s1">غەمۇ ئەندىشىسز ئۆتكەن گۆدەكلىك.</span></p>
<p dir="rtl" class="p2"><span class="s1">كۆزۈمدىن نېرى كەتمەس شۇ زامانلار،</span></p>
<p dir="rtl" class="p2"><span class="s1">ئېتىز- قىرلاردىكى چەللە باراڭلار؛</span></p>
<p dir="rtl" class="p2"><span class="s1">ۋە لېكىن نېمىدۇر بىر نېمەم كەم،</span></p>
<p dir="rtl" class="p2"><span class="s1">تېشىم كۈلگەن بىلەن كۆڭلۈم چېكەر غەم.</span></p>
<p dir="rtl" class="p2"><span class="s1">يېيىلسا نازۇ نېمەت داستىخانىم.</span></p>
<p dir="rtl" class="p2"><span class="s1">نېچۈكتۇر سىرقىرار جان، ئۇستىخانىم.</span></p>
<p dir="rtl" class="p2"><span class="s1">يېتەر يادىمغا شۇئان قوۋم - قېرىنداش،</span></p>
<p dir="rtl" class="p2"><span class="s1">كۆزۇمگە لىق تولۇپ تەكرا ئىسىسق ياش.</span></p>
<p dir="rtl" class="p2"><span class="s1">كېلەر ئەسكە ئۆتمۈش بىر رىۋايەت:</span></p>
<p dir="rtl" class="p2"><span class="s1">سۇلايمان ئىچمىگەن سۇدىن ھېكايەت.</span></p>
<p dir="rtl" class="p2"><span class="s1">يېشىل قارىغاي ئېگىز تاغلار ، ئېدىرلار،</span></p>
<p dir="rtl" class="p2"><span class="s1">چىمەنگە پۇركىنىپ ياتقان شۇ قىرلار؛</span></p>
<p dir="rtl" class="p2"><span class="s1">چۇرۇقلاپ تولغىنىپ ئاققان ئېرىقلار،</span></p>
<p dir="rtl" class="p2"><span class="s1">ئىغاڭلاپ ئېتزدا بۇغداي - تېرىقلار؛</span></p>
<p dir="rtl" class="p2"><span class="s1">بۇغا بىر لەن مارال جۈپ - جۈپى بىرلە،</span></p>
<p dir="rtl" class="p2"><span class="s1">غاز، ئۆردەك ۋە كەكلىك ئۆز توپى بىرلە</span><span class="s2">‏</span><span class="s1">-</span></p>
<p dir="rtl" class="p2"><span class="s1">تاماشا ئەيلىگەن شۇ دالا- تۈزلەر،</span></p>
<p dir="rtl" class="p2"><span class="s1">شۇ تۈزلەڭدە سوزۇلغان كەڭرى بوزلار؛</span></p>
<p dir="rtl" class="p2"><span class="s1">يېيىلغان مال تولا يايلاق ۋە ئوتلاق،</span></p>
<p dir="rtl" class="p2"><span class="s1">قوش ئەمچەكلەر ئېمىپ قوزا ۋە تايچاق؛</span></p>
<p dir="rtl" class="p2"><span class="s1">ئىدى ھۆسنى بىلەن زەپمۇ دىلارام،</span></p>
<p dir="rtl" class="p2"><span class="s1">نەسىپ بولغايمۇ ئاندا ماڭ ئارام؟</span></p>
<p dir="rtl" class="p2"><span class="s1">چېلىنغاندەك بوۋاي قەمبەر دۇتارى،</span></p>
<p dir="rtl" class="p2"><span class="s1">قوشۇلغاندەك يەنە قەشقەر ساتارى.</span></p>
<p dir="rtl" class="p2"><span class="s1">سەھەر بۇلبۇل ناۋاسى ئەۋجى ئالغاچ،</span></p>
<p dir="rtl" class="p2"><span class="s1">ۋىچىرلاپ قارلىغاچ ۋە قارا قۇشقاچ.</span></p>
<p dir="rtl" class="p2"><span class="s1">قاناتلان سەنمۇ ئۇچ دەيتتى پىچىرلاپ،</span></p>
<p dir="rtl" class="p2"><span class="s1">قالاتتىم زوقلىنىپ، جېنىم تېپىرلاپ.</span></p>
<p dir="rtl" class="p2"><span class="s1">سېغىندىم ئاشۇلارنى، بەك سېغىندىم،</span></p>
<p dir="rtl" class="p2"><span class="s1">كىسەللىكتەك بىلىنمەكتە سېغىنچىم.</span></p>
<p dir="rtl" class="p2"><span class="s1">نەسۋىم بارمىدۇ كۆرمەككە قايتا</span></p>
<p dir="rtl" class="p2"><span class="s1">ئۆمۈرنىڭ ئاخىرىدا بولسىمۇ تا.</span></p>
<p dir="rtl" class="p2"><span class="s1">3</span></p>
<p dir="rtl" class="p2"><span class="s1">مېنى سورىساڭ پىراقتا سارغىيپمەن،</span></p>
<p dir="rtl" class="p2"><span class="s1">كۈنۈم ياخشى لېكىن مۇندا غېرىبمەن.</span></p>
<p dir="rtl" class="p2"><span class="s1">نە جان دوست - سىردىشىم، نە ھەمراھىم بار،</span></p>
<p dir="rtl" class="p2"><span class="s1">ئىچىم پۇشقاندا نە مۇڭداشقىلى يار.</span></p>
<p dir="rtl" class="p2"><span class="s1">قەيەردە، توي - تۆكۈن، مەشرەپ ناۋاسى،</span></p>
<p dir="rtl" class="p2"><span class="s1">ھېيت - ئايەم كۈنلىرى ناغرا ساداسى!</span></p>
<p dir="rtl" class="p2"><span class="s1">قەيەردە، باشقا چۈشسە بىر پالاكەت،</span></p>
<p dir="rtl" class="p2"><span class="s1">كۆڭۈل ئېيتىدىغان يارۇ جامائەت!</span></p>
<p dir="rtl" class="p2"><span class="s1">مانا پەرزەنتلىر ئىممۇ بويىغا يەتتى</span></p>
<p dir="rtl" class="p2"><span class="s1">ۋە ھەتتا بەزىسىنىڭ ۋاقتى ئۆتتى.</span></p>
<p dir="rtl" class="p2"><span class="s1">قېنى لايىق كېلىن ياكى كۇيئوغلۇم؟</span></p>
<p dir="rtl" class="p2"><span class="s1">ئېچىلمايدۇ شۇڭا غەمخانە كۆڭلۈم.</span></p>
<p dir="rtl" class="p2"><span class="s1">قەيەردە،ئانا تىل مەكتىپى، دەرسى،</span></p>
<p dir="rtl" class="p2"><span class="s1">ۋەتەننىڭ ئەنئەنە پارلاق مىراسى؟</span></p>
<p dir="rtl" class="p2"><span class="s1">ئۆزۈم باشقا، بالام باشقا بىر ئىقلىم،</span></p>
<p dir="rtl" class="p2"><span class="s1">تىلى ھەم باشقىچە، ھەيرەتتە ئەقلىم!</span></p>
<p dir="rtl" class="p2"><span class="s1">ئۇنىڭ ئۈسىتگە بىر كۈن يەتسە سائەت،</span></p>
<p dir="rtl" class="p2"><span class="s1">ئۆمۈرنىڭ كوزىسى سۇنغۇسى ئەلۋەت.</span></p>
<p dir="rtl" class="p2"><span class="s1">قالارمۇ سۆڭىكىم شۇ ياقا يۇرتتا،</span></p>
<p dir="rtl" class="p2"><span class="s1">قوشۇلماستىن ۋەتەننىڭ تۇپرىقىغا.</span></p>
<p dir="rtl" class="p2"><span class="s1">شۇ غەملەر ئىچرە جان دائىم بىئارام</span></p>
<p dir="rtl" class="p2"><span class="s1">ئۆتەر ھەسرەت ئىچىدە، ئەي دىلارام</span></p>
<p dir="rtl" class="p2"><span class="s1">4</span></p>
<p dir="rtl" class="p2"><span class="s1">شۇڭا يازدىم ساڭا خەت ، كۆزدە ياشىم.</span></p>
<p dir="rtl" class="p2"><span class="s1">مۇرۇۋەت قىل ماڭا دوستۇم، قاياشىم.</span></p>
<p dir="rtl" class="p2"><span class="s1">ئەۋەتكىن ماڭا ئازراق توپا - تۇپراق،</span></p>
<p dir="rtl" class="p2"><span class="s1">يەنە بىر تال غازاڭ ۋە ياكى ياپراق.</span></p>
<p dir="rtl" class="p2"><span class="s1">قىلاي مەن تۇتىيا ھازىر كۆزۈمگە،</span></p>
<p dir="rtl" class="p2"><span class="s1">تەسەللى بولغۇسى شۇ ئۆز - ئۆزۈمگە.</span></p>
<p dir="rtl" class="p2"><span class="s1">ئەگەر ئۆلسەم لەھەتكە بىللە قويسۇن،</span></p>
<p dir="rtl" class="p2"><span class="s1">ۋەتەن تۇپراقىغا تېنىم قوشۇلسۇن.</span></p>
<p dir="rtl" class="p2"><span class="s1">ئۈمىدسىزلىك، لېكىن ئۇ - پەيلى شەيتان،</span></p>
<p dir="rtl" class="p2"><span class="s1">ئەجەبمەس ماڭا ھەم تېپىلسا ئىمكان،</span></p>
<p dir="rtl" class="p2"><span class="s1">ئىشتسەم ھەر تەرەپتىن غايىبانە،</span></p>
<p dir="rtl" class="p2"><span class="s1">تولا ياخشى بولۇپ قاپتۇ زامانە.</span></p>
<p dir="rtl" class="p2"><span class="s1">ھەرەمنى ئالتە رەت قىلدىم زىيارەت،</span></p>
<p dir="rtl" class="p2"><span class="s1">ئەگەر يەتتىنچىسىگە بولسا پۇرسەت،</span></p>
<p dir="rtl" class="p2"><span class="s1">قىلۇرمەن ئۆز ۋەتەننى سەجدىگاھىم،</span></p>
<p dir="rtl" class="p2"><span class="s1">سۈرۈپ تۇپراقىنى كۆزۈمگە دائىم......</span></p>
</body>
</html>
