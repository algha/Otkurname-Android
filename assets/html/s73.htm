<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
    <style type="text/css">
        *:not(input):not(textarea) {
            -webkit-user-select: none; /* disable selection/Copy of UIWebView */
            -webkit-touch-callout: none; /* disable the IOS popup when long-press on a link */
        }       
    </style>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <link rel="stylesheet" href="file:///android_asset/html/style.css" />
  <style type="text/css">
    p.p1 {margin: 0.0px 14.0px 0.0px 0.0px; text-align: center; font: 18.0px 'UKIJ Ekran'; color: #000000; -webkit-text-stroke: #000000}
    p.p2 {margin: 0.0px 14.0px 0.0px 0.0px; text-align: center; font: 16.0px 'UKIJ Ekran'; color: #000000; -webkit-text-stroke: #000000}
    p.p3 {margin: 0.0px 14.0px 0.0px 0.0px; text-align: center; font: 15.0px 'UKIJ Ekran'; color: #000000; -webkit-text-stroke: #000000}
    span.s1 {font-kerning: none; direction: ltr; unicode-bidi: embed}
    span.s2 {font-kerning: none}
  </style>
</head>
<body>
<p dir="rtl" class="p1"><span class="s1"> </span><span class="s2">خۇش مۇبارەك بۇ ئىشىڭ</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">ژۇرنال چىققاچ تۇنجى رەت قۇمۇل دېگەن نام بىلەن،</span></p>
<p dir="rtl" class="p2"><span class="s2">تەبرىكلىدىم يىراقتىن شەربەت تولغان جام بىلەن.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">خۇش مۇبارەك بۇ ئىشىڭ، ئەزىز يۇرتۇم گۈل دىيار،</span></p>
<p dir="rtl" class="p2"><span class="s2">سەنمۇ ياشناپ كۆكلىدىڭ ئەلگە كەلگەچ خۇش باھار.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">قۇمۇل دېگەن قەدىم يۇرت، ئاتىقىڭ بار جاھاندا،</span></p>
<p dir="rtl" class="p2"><span class="s2">تارىخ گۇۋاھ بۇنىڭغا ھەر قاچان، ھەر زاماندا.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">"يىپەك يولى" بۇ يەردىن ئايرىلاتتى بىر تارماق،</span></p>
<p dir="rtl" class="p2"><span class="s2">قاتار-قاتار تۆگىلەر جاراڭلىتىپ قوڭغۇراق.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">بۇ يەردىن چىققان كارۋان بويلاپ پامىر، تىيانشان،</span></p>
<p dir="rtl" class="p2"><span class="s2">ئۇزاقلارغا كېتەتتى بېسىپ دەشتۇ باياۋان.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">چاڭئەندىن يۈكلەپ تاۋار، خوتەندىن شايى-ئەتلەس،</span></p>
<p dir="rtl" class="p2"><span class="s2">رۇم ئېلىگە باراتتى، مەنزىل كېزىپ بەسمۇ بەس.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">يېنىشىدا تۆگىلەر يۈكلەپ ياقۇت، كەھرىۋا،</span></p>
<p dir="rtl" class="p2"><span class="s2">قىزىتاتتى بازارنى توي كۈنىدەك ھەر سابا.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">شۇندا نامىڭ جاھانغا يېيىلغانتى دەممۇ دەم،</span></p>
<p dir="rtl" class="p2"><span class="s2">ئەزەلدىنلا سەن ئىدىڭ ئەل ئىچىدە مۆھتەرەم.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">ئەمدى بۈگۈن تۆگىگە نېمە ھاجەت، نە ئورۇن،</span></p>
<p dir="rtl" class="p2"><span class="s2">تۆمۈر بۇقا سۆرەيدۇ قىرىق-ئەللىكلەپ ۋاگون.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">ئېچىلدى يەرنىڭ سىرى خاڭچى ئەرلەر تەرىدىن،</span></p>
<p dir="rtl" class="p2"><span class="s2">يېڭى – يېڭى خۇش خەۋەر كېلۇر قۇمۇل شەرىدىن.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">ژۇرنال چىقتى دەپ ئاڭلاپ قۇمۇل دېگەن نام بىلەن،</span></p>
<p dir="rtl" class="p2"><span class="s2">قۇتلاپ سېنىڭ تويۇڭنى شەربەت تولار جام بىلەن.</span></p>
<p dir="rtl" class="p2"><span class="s1"> </span></p>
<p dir="rtl" class="p2"><span class="s2">شەنىڭگە قوشاق قاتتىم ئاتاپ ساڭا ئىلھامنى،</span></p>
<p dir="rtl" class="p2"><span class="s2">قوبۇل قىلغىن، جان يۇرتۇم، بۇ ئەرزىمەس سوۋغامنى.</span></p>
<p dir="rtl" class="p2"><span class="s1"> </span></p>
<p dir="rtl" class="p3"><span class="s2">1980-يىل 31-ماي، ئۈرۈمچى</span></p>
</body>
</html>
