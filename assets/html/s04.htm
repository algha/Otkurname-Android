<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
    <style type="text/css">
        *:not(input):not(textarea) {
            -webkit-user-select: none; /* disable selection/Copy of UIWebView */
            -webkit-touch-callout: none; /* disable the IOS popup when long-press on a link */
        }       
    </style>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1348.17">
  <link rel="stylesheet" href="file:///android_asset/html/style.css" />
  <style type="text/css">
    p.p1 {margin: 0.0px 14.0px 0.0px 0.0px; text-align: center; font: 18.0px 'UKIJ Ekran'; color: #000000; -webkit-text-stroke: #000000}
    p.p2 {margin: 0.0px 14.0px 0.0px 0.0px; text-align: center; font: 20.0px 'UKIJ Ekran'; color: #000000; -webkit-text-stroke: #000000}
    p.p3 {margin: 0.0px 14.0px 0.0px 0.0px; text-align: center; font: 16.0px 'UKIJ Ekran'; color: #000000; -webkit-text-stroke: #000000}
    p.p4 {margin: 0.0px 0.0px 0.0px 0.0px; text-align: justify; font: 16.0px Calibri; color: #000000; -webkit-text-stroke: #000000}
    span.s1 {font-kerning: none}
    span.s2 {font-kerning: none; direction: ltr; unicode-bidi: embed}
  </style>
</head>
<body>
<p dir="rtl" class="p1"><span class="s1">ئۆمۈر ھەققىدە مۇخەممەس</span></p>
<p dir="rtl" class="p2"><span class="s2"> </span></p>
<p dir="rtl" class="p3"><span class="s1">ئۆمۈر مەنزىلىدە ئىستەپ غۇبارسىز چىن ھەقىقەتنى،</span></p>
<p dir="rtl" class="p3"><span class="s1">قەلەندەردەك كېزىپ يۈردۈم چېكىپ مىڭبىر مۇشەققەتنى.</span></p>
<p dir="rtl" class="p3"><span class="s1">ۋە لېكىن يوق ئىكەن تۈز يول تېپىشتا ئۇشبۇ مەقسەتنى،</span></p>
<p dir="rtl" class="p3"><span class="s1">تېڭىرقاپ ئۆتتى كۆپ ئۆمرۈم چۈشەنمەي سىرى ھېكمەتنى،</span></p>
<p dir="rtl" class="p3"><span class="s1">ئىشىت دىلبەر، بايان ئەيلەي ساڭا بۇ ھەقتە سۆھبەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">تۇغۇلغاچ ئىككى مۆمىندىن، ئۆتۈپ ئەللىكتە سەككىز يىل،</span></p>
<p dir="rtl" class="p3"><span class="s1">يەكۈنلەش سائىتى يەتتى ئۆمۈرنى ئەمدى ئەستايىدىل.</span></p>
<p dir="rtl" class="p3"><span class="s1">نەزەر سالسام بېسىپ ئۆتكەن يولۇمغا بولمايىن غاپىل،</span></p>
<p dir="rtl" class="p3"><span class="s1">ئاقۇر كۆزياشلىرىم گويا بولۇپ ئېرتىش ۋە ياكى نىل،</span></p>
<p dir="rtl" class="p3"><span class="s1">جاھاندا چەكمىگەي ھېچكىم مېنىڭدەك كۆپ نادامەتنى !</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">يا ھەققە ئەتمىدىم قۇللۇق، يا ئەلگە قىلمىدىم خىزمەت،</span></p>
<p dir="rtl" class="p3"><span class="s1">بېغىمغا كۈز يېتىپ كەلدى، قولۇمدىن كەتتى كۆپ پۇرسەت.</span></p>
<p dir="rtl" class="p3"><span class="s1">ھەمىشە ئۆرتىبان دىلنى يېلىنجاپ بىر ئەلەم-ھەسرەت،</span></p>
<p dir="rtl" class="p3"><span class="s1">ئازابلاپ كېچەيۇ- كۈندۈز قىلۇر جانىمنى بىتاقەت،</span></p>
<p dir="rtl" class="p3"><span class="s1">راۋادۇر قانچىلىك قىلسام ئۆزۈمگە دوق - مالامەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">ئانا يۇرتۇم بېرىپ ئاق سۈت، بېقىپ ئۆستۈردى مىڭ ئاسراپ،</span></p>
<p dir="rtl" class="p3"><span class="s1">ئاۋايلاپ مايسىدەك ھەر تاڭ چېچىپ باشىمغا زەر ئاپتاپ.</span></p>
<p dir="rtl" class="p3"><span class="s1">بېرىپ تىل ھەم ئەقىل - ئىدراك، قاتارغا قوشتى يول باشلاپ،</span></p>
<p dir="rtl" class="p3"><span class="s1">قاناتى ئاستىغا ئالدى ئېغىر كۈنلەردە مىڭ- مىڭلاپ،</span></p>
<p dir="rtl" class="p3"><span class="s1">نېچۈكمۇ ياندۇرارمەن بۇ ئانالىق مېھىر- شەپقەتنى !</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">باھارنى كۈيلىشەر قۇشلار چېغىدا ھەر سەھەر دەمدە،</span></p>
<p dir="rtl" class="p3"><span class="s1">نېمىشقا بولمىسۇن بىر ھېس تىرىك پەرزەنتى ئادەمدە ؟</span></p>
<p dir="rtl" class="p3"><span class="s1">ۋەھالەنكى، ئادا بولماي ھېسابسىز قەرز بۇ زىممەمدە،</span></p>
<p dir="rtl" class="p3"><span class="s1">ھامان قاينامدۇ ھەسرەتلىك پۇشايمان ئابى دىدەمدە،</span></p>
<p dir="rtl" class="p3"><span class="s1">ئۆمۈرنى زايە قىلما سەن ئېلىپ مەندىن بۇ ئىبرەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">خىيالىم دېڭىزى تىنماي تېشىپ مىڭ چايقىلىپ قايناق،</span></p>
<p dir="rtl" class="p3"><span class="s1">كېچىلەر ئاز يۇمۇپ كۆزنى ۋە گاھى تاڭغىچە ئويغاق.</span></p>
<p dir="rtl" class="p3"><span class="s1">چىقاردىم بىر يەكۈن ئاخىر ئۆمۈر مەنزىلىدىن شۇنداق،</span></p>
<p dir="rtl" class="p3"><span class="s1">ئۆمۈردۇر بىر كۈرەش، ھەرگىز ئەمەس ئۇ بىزگە ئاۋۇنچاق،</span></p>
<p dir="rtl" class="p3"><span class="s1">يولاتما ئەي كۆڭۈل ئەمدى ئۆزۈڭگە زەررە غەپلەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">پىكىر دەرياسىغا قانچە تىرەن چۆمگەنسېرى ھەر تۈن،</span></p>
<p dir="rtl" class="p3"><span class="s1">كۆڭۈلنىڭ كىرلىرى شۇنچە يۇيۇلدى، تارقىدى ئەپسۇن.</span></p>
<p dir="rtl" class="p3"><span class="s1">ھاياتىم گەرچە پۇشمانلىق، دىلىمدۇر ناتىۋان، مەھزۇن،</span></p>
<p dir="rtl" class="p3"><span class="s1">ۋە لېكىن جان كىتابىغا قوشۇلدى يۈز تۈمەن مەزمۇن،</span></p>
<p dir="rtl" class="p3"><span class="s1">شۈكۈركىم، قوغلىدى مەڭگۈ يورۇق تاڭ قارا زۇلمەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">تەپەككۇر كۆزىلە باقساڭ ئەگەر ئالەمگە بىر كەررە،</span></p>
<p dir="rtl" class="p3"><span class="s1">ئەمەستۇر خالىي ھېكمەتتىن ۋە ھەتتاكى ھەسەل ھەرە.</span></p>
<p dir="rtl" class="p3"><span class="s1">چۈمۈلە چېغىدا تىنماي تاپۇر ئۆز ئەجرىدىن مەررە،</span></p>
<p dir="rtl" class="p3"><span class="s1">كىشكىم بىلسە بۇ بەلكى خەزىنە سىرىدىن زەررە،</span></p>
<p dir="rtl" class="p3"><span class="s1">پىكىر قىل ھەم چۈشەن، ئۆگەن بۇ جانلىق سىرى ھېكمەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">بىلىپ يەتكەنسېرى ئىنسان ھاياتنىڭ سىرىنى كۆپرەك،</span></p>
<p dir="rtl" class="p3"><span class="s1">كۆڭۈل روشەنلىشىپ ئاندىن چۈشەنگەي ئۆزىنى خوپراق.</span></p>
<p dir="rtl" class="p3"><span class="s1">مىسال قارغۇ نېچۈك بىلسۇن قۇياش قانداقۇ ئاي قانداق،</span></p>
<p dir="rtl" class="p3"><span class="s1">بىلۇر، ئەمما گۆدەك ھەتتا نېچۈكتۇر گۈل، نېچۈك ياپراق،</span></p>
<p dir="rtl" class="p3"><span class="s1">دېمەككى، مەرىپەتتىن جان تاپۇر ئەقلۇ - پاراسەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">ئۆلۈمنى ئويلىسا ھەر كىم، بىلۇر ئۆز زاتىنى ئاندىن،</span></p>
<p dir="rtl" class="p3"><span class="s1">تۇغۇلماق، سوڭرە ئۆلمەكلىك ئاياندۇر ھەممىگە ئايدىن.</span></p>
<p dir="rtl" class="p3"><span class="s1">لېكىن نەدە، قاچان، قانداق ئۆلۈشنى كىم بىلۇر ئالدىن،</span></p>
<p dir="rtl" class="p3"><span class="s1">يېشىلمەس بىر تۈگۈن بولدى بۇ ماۋزۇ دەۋرى - دەۋراندىن،</span></p>
<p dir="rtl" class="p3"><span class="s1">غەنىيمەت بىل ئادەمزاتقا بىرەر تۆھپە ۋە خىزمەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">جاھان باقى ئەمەس، لوقمان چېغىدا تاپمىدى دەرمان،</span></p>
<p dir="rtl" class="p3"><span class="s1">مىسالدۇر رۇمى ئىسكەندەر ۋە ھەتتا ئەركە چىڭگىزخان.</span></p>
<p dir="rtl" class="p3"><span class="s1">كېلىپ - كەتمەك بىلەن مەشغۇل جاھانغا بىھېساب كارۋان.</span></p>
<p dir="rtl" class="p3"><span class="s1">ئۆتەر دۇنيا، كېچەر دۇنيا، پەقەت خەلقلا سۈرەر دەۋران،</span></p>
<p dir="rtl" class="p3"><span class="s1">ئۆمۈر مەنزىلىدىن تاپتىم ناھايەت شۇ ھەقىقەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">تۇغۇلغان ھەر بوۋاق يىغلاپ چۈشەرمىش يەرگە ئادەتتە،</span></p>
<p dir="rtl" class="p3"><span class="s1">ئەجەل كەلسە يەنە يىغلاپ كېتەرمىش كىشى ھەسرەتتە.</span></p>
<p dir="rtl" class="p3"><span class="s1">ۋە لېكىن يىغلىماي كەتكەن كىشىلەر ھەم بار ئەلۋەتتە،</span></p>
<p dir="rtl" class="p3"><span class="s1">كى شەرمەندە قىلىپ ھەر دەم ئۆلۈمنى جەڭگىۋار سەپتە،</span></p>
<p dir="rtl" class="p3"><span class="s1">نە يەڭلىغ بەخت ئىدى بىزگە،ئەگەر تاپساق شۇ پۇرسەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">يېتىپ كۈز، سوغ شامال تەگكەچ، غازاڭ بولغان كەبى ياپراق،</span></p>
<p dir="rtl" class="p3"><span class="s1">ئۆمۈر مەنزىلىدە ئاخىر بولۇرمىز بىر دۆۋە تۇپراق.</span></p>
<p dir="rtl" class="p3"><span class="s1">بۇ تۇپراقتا ئۈنەر بەزەن تىكەن ياكى خۇنۈك قامغاق،</span></p>
<p dir="rtl" class="p3"><span class="s1">ئېچىلغاي بەزىدە گۈللەر، چېچىپ خۇش ئەترىنى ھەر ياق،</span></p>
<p dir="rtl" class="p3"><span class="s1">دېمەك، ھەر كىم بېرۇر شەخسەن ئۆمۈرگە ئۆزى قىممەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">كىشى قىسمەتنى بىلمەيدۇ سوراپ ھەتتا سۇھەيلىدىن،</span></p>
<p dir="rtl" class="p3"><span class="s1">تاپۇر ئىززەت ۋە يا كۈلپەت كۆڭۈلنىڭ زەۋقى مەيلىدىن.</span></p>
<p dir="rtl" class="p3"><span class="s1">نېمە تەرسە شۇنى ئالماق بولۇر ئۆز خۇيى- پەيلىدىن.</span></p>
<p dir="rtl" class="p3"><span class="s1">نە بولدى ھالى فىرئۇننىڭ تەكەببۇرلۇق تۈپەيلىدىن،</span></p>
<p dir="rtl" class="p3"><span class="s1">ئۇرۇقنى تاللىماي چاچساڭ، تىكەن باسقاي زىرائەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">ئۆمۈر گويا ئېرۇر بىر شام، تۈگەر ئەلۋەتتە كۆيگەنچە،</span></p>
<p dir="rtl" class="p3"><span class="s1">ئاشار قەدرى لېكىن شۇنچە ئېرىپ جىسمى تۈگىگەنچە.</span></p>
<p dir="rtl" class="p3"><span class="s1">كۆرۈڭكى، ئاشىقى پەرۋان كۆيۈپ ئىشقىدا مىڭ - مىڭچە،</span></p>
<p dir="rtl" class="p3"><span class="s1">تەسەددۇق ئەيلىدى جاننى كېچە شام نۇرىغا شۇنچە،</span></p>
<p dir="rtl" class="p3"><span class="s1">ئۆمۈر مەنزىلىدە كاشكى، كىشى تاپسا شۇ قىسمەتنى.</span></p>
<p dir="rtl" class="p3"><span class="s2"> </span></p>
<p dir="rtl" class="p3"><span class="s1">بايان قىلغانلىرىم گەرچە دېڭىزدىن تامچىدۇر، ئەمما،</span></p>
<p dir="rtl" class="p3"><span class="s1">نامايەندۇركى، قۇياش ئەكسى بىر تامچە سۇدىمۇ ھەتتا.</span></p>
<p dir="rtl" class="p3"><span class="s1">مۇخەممەس ئەلگە يەتكۈزسە ئۆمۈر چىنلىقىدىن مەنە،</span></p>
<p dir="rtl" class="p3"><span class="s1">مۇكاپات شۇ ئىدى مەنچۈن، ئەمەسمەن ئۆزگىگە تەشنا،</span></p>
<p dir="rtl" class="p3"><span class="s1">كۆچەتنى تىككۈچى مەيلى كۆرەلمەي ئۆتسە راھەتنى.</span></p>
<p class="p4"><span class="s1"> </span></p>
</body>
</html>
